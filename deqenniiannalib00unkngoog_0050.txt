Viba.

Fuerchtegott Fridericus Alexander Reiohardt natus sum in
vico Neudorf ad Annabergam sito a. d. V. Id. Oct. anno h. s. LVIII
patre Omero, matre Augusta e gente Hausmanniana. fidei addictus
sum evangelicae. pater optimus, quem mihi abhinc octo menses
morte abreptum lugeo, assidua cura me non modo primis litterarum
elementis imbuit, verum etiam ad humanitatis studia tractanda me
informavit, donec anno aetatis XVII receptus sum in gymnasium
Ohemnitiense, quam scholam Theodoro Vogelio et Martino Wohl-
’ rabio rectoribus tres annos frequentavi maturitatis testimonium
adeptus in universitate Lipsiensi studiis philologieis operam dedi. '
soholIs interfui, quas habuerunt viri doctissimi Biadermann, Brenno,
Curtius, Eckstein, Fricke, Heinze, Hirzel, Lange, Lipsius, Noorden,
Ribbeck, Seydel, Strucmpell, Voigt, Windisch, Wundt, Zarncke.
proseminarii philologici regii Lipsio praeside ter sex meuses sodalis
fui, et deinde per aequale temporis spatium sodalis ordinarius
seminarii philologici regii, cui praeerant Ribbeck, Lange, Curtius.

exercitationibus Germanici seminarii, quas Zarncke instituit, per
semestre spatium, seminarii paedagogici Ecksteinio moderatore
per tria semestria interfui. praeterea ad societatem antiquariam

Lange, ad philologicam Ribbeck per terna semestria benigne me
admiserunt. quibus viris omnibus pro summis in me meritis
gratias ago ac semper habebo maximas. — Examina pro facul-
tate in gymnasiis docendi anno h. s. LXXXII superato candidatus
probandus ascriptus fui gymnasio regio Lipsiensi. deinde duos
fere annos Bornae magisterio functus anno LXXXVI Kal. April.
Dresdam transmigravi, ubi ex hoc tempore in bibliotheca regia
publica adiutoria locum teneo.

 

